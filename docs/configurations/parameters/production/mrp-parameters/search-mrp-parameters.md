---
title: Ricerca Parametri MRP
sidebar_position: 1
---

Si tratta della finestra di ricerca dei [Parametri MRPerp-home/registers/items/create-new-items/create-new-item) degli articoli presenti nel database. Per ciascun articolo viene creata l'anagrafica dei parametri MRP non appena viene inserita la sua anagrafica “principale”, cliccando sul pulsante **Parametri MRP** che si trova nella ribbon bar della form *Anagrafica articoli*.

*Pulsanti specifici*

> **Modifica parametri**: richiama la procedura per modificare i parametri MRP di un articolo precedentemente inserito. Una volta selezionata la riga dell'articolo a cui si vogliono modificare i parametri, cliccando su questo pulsante si entrerà nella finestra di dettaglio e si potrà procedere alla modifica.  
> **Visualizza parametri**: richiama la procedura per visualizzare i parametri MRP di un articolo precedentemente inserito. Una volta selezionata la riga dell'articolo per cui si vogliono visualizzare i Parametri, cliccando su questo pulsante si aprirà la schermata di dettaglio dove sarà solamente possibile la visualizzazione e non sarà abilitata la modifica di nessun dato.  
> **Sostituzione parametri**: apre una finestra che permette di decidere quali informazioni relative all'articolo modificare. Questo pulsante si abilita solamente quando si vanno a selezionare più articoli (non solo uno) a cui si vogliono cambiare massivamente le stesse informazioni. Nella finestra che si aprirà compariranno tutti i parametri MRP presenti nel tab *Dati Generali* e si potranno vedere le informazioni come sono impostate e modificare solo i dati di interesse. Non sarà possibile modificare i dati presenti nel tab *Magazzini* in modo massivo.

Per tutto quanto non dettagliato in questo documento sul funzionamento comune delle form fare riferimento al seguente link [Funzionalità, pulsanti e campi comuniguide/common).