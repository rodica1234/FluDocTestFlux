---
title: Tipi periodo budget
sidebar_position: 2
---

La maschera si compone di più griglie: la definizione dei** periodi budget** si effettua nella prima griglia a sinistra, dove si attribuisce un 'codice', una 'descrizione' e un flag per la gestione 'pluriannuale' dello stesso. Una volta salvato il codice si attiverà la possibilità di inserirne, nella griglia a destra, i dettagli dei periodi: nel caso in cui il periodo sia pluriannuale sarà visualizzato anche l'anno di riferimento e non solo giorno/mese.

L'impostazione di questi dettagli può essere definita in due modi: il primo, consigliato, prevede che sia impostato sempre come data di partenza di tutti i periodi il primo giorno di gennaio, mentre la fine del singolo sarà il giorno ‘last' del mese relativo. La percentuale da impostare, quindi, sarà sempre un incremento di valore del periodo precedente e l'ultimo periodo avrà il 100% del valore annuale (ad es. per un periodo trimestrale avremo 4 periodi con 25/50/75/100%). Questa impostazione è consigliata soprattutto per budget non solo di tipo economico ma anche basati su sottoconti patrimoniali, che hanno una ripresa saldi iniziale da riportare di mese in mese.

Il secondo tipo di impostazione, invece, prevede il caricamento di periodi tra loro separati, nel qual caso ognuno avrà una sua percentuale specifica generale. Le percentuali caricate in questo punto sono percentuali standard da utilizzare come default al caricamento dati, ma l'utente potrà procedere a forzare i valori caso per caso secondo necessità.

Al di sotto di questa impostazione base sono presenti una lista di periodi alternativi: selezionato il periodo ‘padre' superiore, si potranno definire N altri suoi periodi alternativi da associare a specifici sottoconti del piano dei conti, al fine di predefinire le percentuali specifiche da utilizzare in determinati casi: il dettaglio di questi sarà proposto con le stesse percentuali del periodo di partenza, ma l'utente sarà libero di modificarle liberamente.


*Pulsanti specifici*

**Inserisce nuovo periodo**: imposta il cursore nella griglia in alto a sinistra dei periodi budget.  
**Inserisce nuovo periodo dett**: imposta il cursore nella griglia a destra per il periodo budget selezionato.  
**Inserisce nuovo budget alternativo**: imposta il cursore nella griglia in basso a sinistra dei periodi budget alternativi.  
**Elimina budget periodo**: Cancella il periodo budget selezionato.  
**Elimina dettagli del budget periodo**: Cancella il dettaglio del periodo budget selezionato.  
**Elimina budget alternativo**: Cancella il periodo budget alternativo selezionato.  
**Elimina dettaglio budget alternativo**: Cancella il dettaglio del periodo alternativo budget selezionato.  
