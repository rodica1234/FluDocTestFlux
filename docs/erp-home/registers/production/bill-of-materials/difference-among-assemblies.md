---
title: Differenza tra assiemi
sidebar_position: 10
---

Questa form permette di lanciare un report che consente di paragonare due diverse distinte base.

Essa è composta da 4 sezioni:

**Assieme (1)**: per inserire manualmente o tramite **Help articolo** il padre della prima distinta base da confrontare. La versione è predeterminata in base ai dati di default inseriti nelle rispettiva tabella di gestione; la data validità è proposta automaticamente come uguale alla data odierna. Le altre informazioni da inserire sono appunto legate all'articolo, e si tratta di classe, codice, descrizione e variante;

**Assieme (2)**: per inserire manualmente o tramite **Help articolo** padre della seconda distinta base da confrontare. Versione e Opzione sono predeterminate in base ai dati di default inseriti nelle rispettive tabelle di gestione; la data validità è proposta automaticamente come uguale alla data odierna. Si possono infine inserire le informazioni legate alla variante quali classe, codice, descrizione e variante;

**Lista componenti con le seguenti caratteristiche**: per decidere di controllare solo alcuni componenti delle distinte base da confrontare; per esempio, filtrando per classe articolo, la stampa controllerà le differenze tra i 2 assiemi solo relativamente ai componenti appartenenti a quella classe. Allo stesso modo funzionano i filtri per Tipo articolo, Caratteristica, Variante, Categoria Merceologica, Fornitore Preferenziale. Infine, in questa sezione è possibile decidere il massimo livello di esplosione per il quale visualizzare le informazioni per le distinte da confrontare, e se si vuole visualizzare l'esplosione per gli assiemi di acquisto;

**Valorizzazione a**: per decidere quale sia il costo che debba essere presentato nella stampa vicino alla riga dell'articolo visualizzato. Le opzioni utilizzabili sono Costo ultimo, Costo medio, Costo standard, Prezzo di vendita e Costo standard anno prossimo. Si tratta di una serie di campi presenti nel tab Costi dell'Anagrafica Articolo.

Per lanciare il report basterà cliccare su **Anteprima** (in questo caso si vedrà un'anteprima del report e si potrà decidere se stampare, quante pagine e copie stampare o se esportare il file) oppure cliccare su **Stampa** (in questo caso verrà lanciata direttamente la stampa del report).

Per tutto quanto non dettagliato in questo documento sul funzionamento comune delle form fare riferimento al seguente link [Funzionalità, pulsanti e campi comuniguide/common).