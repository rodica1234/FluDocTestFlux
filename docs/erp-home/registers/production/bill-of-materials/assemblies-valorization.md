---
title: Valorizzazione assiemi
sidebar_position: 8
---

Questa form permette di lanciare un report che consente di visualizzare le distinte base, filtrate in base ad una serie di parametri, valorizzate secondo le scelte impostate nelle apposite sezioni

Essa è composta da 6 sezioni:

**Filtri**: per inserire manualmente o tramite **Help articolo** la distinta base di cui visualizzare la struttura. **Versione** e **Opzione** sono predeterminate in base ai dati di default inseriti nelle relative tabelle; la data validità non è proposta automaticamente ma può essere inserita manualmente. Le altre informazioni da inserire sono appunto legate all'articolo, e si tratta di classe, codice, descrizione e variante, ma si può decidere di filtrare anche per componente. Inoltre è possibile decidere il massimo livello di esplosione per il quale visualizzare le informazioni per le distinte da visualizzare, si può decidere di esplodere anche gli assiemi di acquisto e di effettuare la valorizzazione decidendo di utilizzare i costi presi dal listino del fornitore preferenziale, che si può impostare nell'apposito box di selezione;

**Opzioni**: per decidere se visualizzare anche le varianti degli articoli e se visualizzare, per ogni componente, la quantità totale da utilizzare;

**Valorizzazione a**: per decidere quale sia il costo che debba essere presentato nella stampa vicino alla riga dell'articolo visualizzato. Le opzioni utilizzabili sono Costo ultimo, Costo medio, Costo standard, Prezzo di vendita e Costo standard anno prossimo. Si tratta di una serie di campi presenti nel tab Costi dell'Anagrafica Articolo;

**Tipo valorizzazione**: per decidere se la valorizzazione dei livelli della distinta debba essere eseguita in base al costo dell'articolo (ed in questo caso in corrispondenza dell'articolo visualizzato si presenterebbe semplicemente il costo ultimo, o medio, o standard, etc. presente nella sua anagrafica) o in base al costo dei materiali (e in questo caso in corrispondenza dell'articolo visualizzato si presenterebbe la somma dei costi dei materiali di livello inferiore);

**Tipo stampa**: per decidere fino a quale livello di dettaglio si vuole visualizzare la lista dei componenti delle distinte base. La stampa può essere infatti 'Analitica' o 'Riepilogata', e a seconda dell'opzione che si sceglie si ottengono maggiori o minori informazioni sul report di stampa;

**Griglia di risultato**: in questa sezione verranno visualizzati i risultati derivanti dalle opzioni di filtro immesse nella sezione precedente; 
Per lanciare il report basterà cliccare su **Anteprima** (in questo caso si vedrà un'anteprima del report e si potrà decidere se stampare, quante pagine e copie stampare o se esportare il file) oppure cliccare su **Stampa** (in questo caso verrà lanciata direttamente la stampa del report).

Per tutto quanto non dettagliato in questo documento sul funzionamento comune delle form fare riferimento al seguente link [Funzionalità, pulsanti e campi comuniguide/common).