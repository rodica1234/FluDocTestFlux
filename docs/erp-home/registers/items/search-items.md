---
title: Ricerca articoli
sidebar_position: 1
---

**Introduzione**: [Identificazione dei prodotti e relative partierp-home/registers/items/master-item-intro) 

:::important A cosa serve
Il filtro dell'anagrafica articoli di Fluentis è una funzione chiave che consente di cercare, visualizzare e gestire gli articoli all'interno del sistema.     
Organizzato in una sezione per l'inserimento dei criteri di ricerca e una griglia per i risultati, permette di effettuare ricerche mirate attraverso vari parametri come codice, classe, categoria merceologica o fornitore.       
È possibile effettuare anche ricerche più avanzate, ad esempio per identificare articoli in esaurimento o archiviati, migliorando l’efficienza nella gestione del magazzino.
:::

Consente di ricercare tutti gli articoli con lo scopo di visualizzarli, modificarli, ed eventualmente cancellarli oppure procedere all'inserimento di un nuovo articolo; la finestra si compone di un'area di filtro e da una griglia di risultato.

Con l'aiuto dei filtri si può decidere di visualizzare: un solo articolo (per es. ricercando con il *codice* articolo) o più articoli appartenenti alla stessa classe inserendo la *classe* articolo; articoli con le stesse caratteristiche, o la stessa *categoria merceologica* (per es. ricercando con caratteristica e categoria merceologica); articoli con lo stesso *tipo* articolo, o la stessa *nomenclatura*; tutti gli articoli aventi uno stesso *fornitore preferenziale*, uno stesso *stato* o *versione*; nel caso dei materiali acquistati è possibile ricercare l'articolo tramite il codice *articolo del fornitore*.

É possibile utilizzare anche la **Ricerca avanzata** aprendo la relativo combo, in cui si possono andare ad aggiungere ulteriori flag che permettono di filtrare ulteriormente gli articoli visualizzando solo gli articoli in esaurimento, archiviati o fittizi.  
La sezione **Lotti e serial number** ci permette di filtrare visualizzando solo gli articoli gestiti a lotti, o solo quelli gestiti a serial number o gestiti a rfid unico.

Vedremo nel dettaglio la spiegazione di questi flag man mano che andremo ad analizzare i vari tab che compongono ogni articolo nei relativi articoli di documentazione e nei quali ne vengono indicate le relative caratteristiche.

Una volta impostati tutti i filtri desiderati, basterà cliccare sul pulsante **Ricerca** per visualizzare i risultati all'interno della griglia di risultato.

Per aprire i dettagli di un articolo, basterà selezionarlo e fare doppio click con il mouse, oppure cliccare sul pulsante **Modifica** (consente di entrare nei dettagli e modificarli) o sul pulsante **Visualizza** (consente di entrare nei dettagli e visualizzarli ma senza poterli modificare).

*Pulsanti specifici*:

> **Nuovo**: il pulsante permette di creare un nuovo articolo;  
> **Modifica massiva**: il pulsante permette, dopo aver selezionato una serie di articoli che necessitano della stessa modifica, di inserirla ed applicarla in modo massivo, senza dover modificare un articolo per volta. 